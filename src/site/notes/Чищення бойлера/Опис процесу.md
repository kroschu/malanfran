---
{"title":"Untitled","dg-publish":true,"dg-metatags":null,"dg-home":null,"permalink":"/chishhennya-bojlera/opis-proczesu/","dgPassFrontmatter":true,"noteIcon":""}
---


## Чому потрібно чистити бойлер від накипу?

Нажаль, якість води якою ми користуємося в побуті в більшості регіонів України залишає бажати кращого. Вода може не відповідати санітарно-гігієнічним нормам, мати у своєму складі надлишок металів, бути не властивого їй запаху та кольору, бути надто жорсткою і т.д. Але як казав класик: маємо те що маємо. Тому ми вимушені використовувати пом’якшувачі води, фільтри різних ступенів очистки, фільтри грубої очистки та вживати інші заходи для покращення якості води.

Погана якість води безпосередньо впливає і на роботу бойлерів. “Завдяки” 
![Фото Чому потрібно та необхідно чистити бойлер від накипу?](https://allmaster.com.ua/images/Stati/anod_i_ten.jpg "Картинка Чому потрібно чистити бойлер? Такий вигляд має анод і ТЕН після року експлуатації бойлера")такій воді на стінках баку бойлера, аноді, ТЕНі та в самому баці утворюються мінеральні відкладення (вапняний наліт).

Такі відкладення і є одним із головних ворогів всіх сучасних бойлерів та водонагрівачів. Адже через такі відкладення [**бойлер починає довше нагрівати воду**](https://allmaster.com.ua/ua/stati/bojler-ne-griye-vodu-abo-dovgo-nagrivaye---rozbirayemo-ta-usuvayemo-prichini "Бойлер не гріє воду або довго нагріває - розбираємо та усуваємо причини") (і відповідно ваші витрати на електроенергію зростають), [**вибивати автомат або ПЗВ (УЗО)**](https://allmaster.com.ua/ua/stati/pri-vmikanni-abo-roboti-bojlera-vibivaye-avtomat-uzo-probki-prichini-ta-shlyaxi-usunennya-problemi "При вмиканні або роботі бойлера вибиває автомат, УЗО, пробки. Причини та шляхи усунення проблеми   "), шуміти при нагріванні, починає псуватися бак, ТЕН та інші складові бойлера.


## Як часто необхідно чистити бойлер та робити профілактику?

Все залежить від якості води яку ви споживаєте. Якщо ви використовуєте для очищення води тільки фільтри грубої очистки, то цього замало. З власного досвіду та існуючої практики необхідно проводити чистку та профілактику бойлера хоча б один раз на рік, але краще все ж таки 2 рази на рік. Це значно продовжить строк експлуатації вашого бойлера та в майбутньому може зекономити кошти на його ремонт. 

## Як почистити бойлер від накипу?

Перш за все, якщо у вас є сумніви стосовно того чи зможете ви самі полагодити бойлер, почистити його або зробити профілактику -  краще  [[Запросити майстра\|Запросити майстра]] . Для того хто впевнений у своїх силах, розуміє та усвідомлює наслідки від своїх можливих невірних дій, ми опишемо перелік основних заходів, які допоможуть вам провести чистку бойлера власними силами:

1.  1\. **Обов’язково** необхідно відключити бойлер від електромережі. Для цього достатньо просто витягнути вилку бойлера з розетки.

1.  2\. Дати воді яка знаходиться в бойлері охолонути. Тут все залежить від ємності бойлера. Чим більше його ємність, тим відповідно більше часу знадобиться**![Фото як почистити бойлер від накипу](https://allmaster.com.ua/images/Stati/brud.jpg "Картинка Чому потрібно чистити бойлер? Бруд, що накопичився в бойлері - одна з причин")** для того, щоб вода в бойлері охолонула. Наприклад, для бойлера ємністю 80 л приблизний час складає 12-14 годин. Після цього часу, вода в бойлері стає теплою, але не холодною та **існує ризик зазнати опіків**!

1.  3\. Як злити воду з бойлера? Є декілька способів, які ви з легкістю знайдите на теренах Інтернету або в інструкції з експлуатації до вашого бойлеру.

3.  Наприклад, це можна зробити через зворотній клапан (але такий спосіб займе чимало часу) або інший спосіб: перекрити подачу води до бойлера, від’єднати бойлер від водопостачання та відкрити “шаровий” кран подачі холодної води на бойлері. При цьому “шаровий” кран подачі гарячої води також має бути трохи відкритим (для подачі повітря в систему). Якщо ви зробили все вірно, то вода має почати зливатись. Не забудьте підставити будь-яку ємність для збору води.

1.  4\. Зняти фланець. Можливо він може розташовуватись за декоративними накладками, якщо такі є, то їх необхідно зняти щоб отримати доступ до фланцю.

1.  5\. На фланці в більшості випадків знаходиться магнієвий анод та нагрівальний елемент (ТЕН). Анод необхідно замінити на аналогічний новий. Як почистити ТЕН від накипу та вапняного нальоту? Це можна зробити за допомогою ємності з теплою водою та лимонної кислоти. Приблизно 1-2 пакетики лимонної кислоти розчинити у 2 літрах води. В цей розчин помістити ТЕН приблизно на 1-2 години. В якості ємності чудово підходить пластикова дволітрова пляшка.

1.  6\. Провести чистку безпосередньо баку.

1.  7\. Замінити прокладки за необхідності.
![Фото Чистка бойлера від накипу. ТЕН в бойлері](https://allmaster.com.ua/images/Stati/ten.jpg "Картинка Що таке ТЕН в бойлері?")

## Що таке ТЕН в бойлері?


> Трубчастий електронагрівач (ТЕН) - електронагрівальний прилад у вигляді металевої трубки, заповненої теплопровідним електричним ізолятором. Точно по центру ізолятора проходить струмопровідна нитка (зазвичай ніхромова або фехралева) певного опору для передачі необхідної питомої потужності на поверхню ТЕНу. Застосовується в багатьох побутових і промислових електроприладах: чайниках, кип'ятильниках, пральних машинах, водонагрівальних і опалювальних котлах, і т. д.

Якщо говорити простою мовою, то це електричний нагрівник, який складається з нагрівального елементу, електричних контактів і все це запресовано в металеву оболонку. Якщо він несправний, то можливо агрегат буде [**довго нагрівати воду або зовсім не буде гріти**](https://allmaster.com.ua/ua/stati/bojler-ne-griye-vodu-abo-dovgo-nagrivaye---rozbirayemo-ta-usuvayemo-prichini "Бойлер не гріє воду або довго нагріває - розбираємо та усуваємо причини") або може **[вибивати автомат або ПЗВ (УЗО)](https://allmaster.com.ua/ua/stati/pri-vmikanni-abo-roboti-bojlera-vibivaye-avtomat-uzo-probki-prichini-ta-shlyaxi-usunennya-problemi "При вмиканні або роботі бойлера вибиває автомат, УЗО, пробки. Причини та шляхи усунення проблеми")**.

ТЕНи можуть бути “мокрими” - це ТЕНи, які мають безпосередній контакт з водою і нагрівають безпосередньо воду та “сухими” - відповідно не мають безпосереднього контакту з водою і нагрівають спочатку спеціальну металеву трубку, тому вони є менш економічними.

Що таке фланець в бойлері?

![Фото Чистка бойлера від накипу. Фланці в бойлері](https://allmaster.com.ua/images/Stati/flanets.jpg "Картинка Що таке фланець в бойлері?")

Фланець - це плоска деталь круглої, квадратної або іншої форми з рівномірно розташованими отворами під болти. Служить для з’єднання різних деталей та складових між собою.

Зазвичай на фланці в бойлері розташовані магнієвий анод, ТЕН, прокладки, контакти для подачі електричного струму та ін. На фото праворуч зображено два фланці, які мають плоску та круглу форму, саме на таких фланцях розташовані анод та ТЕН.

![Фото Чистка бойлера від накипу. Магнієвий анод, що використовується в бойлері](https://allmaster.com.ua/images/Stati/anod.jpg "Картинка Що таке магнієвий анод і для чого він потрібний в бойлері?")

## Що таке магнієвий анод і для чого він потрібний в бойлері?

Магнієвий анод - це деталь бойлера (водонагрівача), яка являє собою металевий штир на якому знаходиться спеціальний сплав із магнію товщиною до 30 мм.

Як ми говорили раніше, анод в бойлері розташований на фланці поруч з ТЕНом. Магнієвий анод використовується для запобігання утворення накипу на стінках баку та ТЕНа, та запобігання корозії баку.

## Як почистити бойлер від запаху? 

Запах у бойлері може виникнути з різних причин, таких як накопичення бактерій, іржі або відкладення з води. Ось кілька способів, які допоможуть вам позбутися неприємного запаху. 

**Промивання та дезінфекція бойлера:** 

1.  1\. Вимкніть електрику та подачу води до бойлера. 

3.  2\. Відкрийте кран для зливу води та дайте їй повністю витекти з пристрою. 

5.  3\. Закрийте кран для зливу води та налийте в бойлер розчин дезінфікуючого засобу, такого як хлор або перекис водню. Виконуйте інструкції виробника для правильного розведення дезінфікуючого засобу. 

7.  4\. Залишіть розчин у водонагрівачі на кілька годин (або згідно з рекомендаціями виробника), щоб дезінфікувати внутрішні елементи. 

9.  5\. Відкрийте кран для зливання води та дайте розчину витекти. 

11.  6\. Закрийте зливний кран та наповніть бойлер чистою водою. 

13.  7\. Відкрийте кран для зливу води, щоб промити прилад чистою водою. 

15.  8\. Закрийте кран із водою, підключіть електрику та воду до бойлера. 

**Видалення відкладень та накипу:**

*   Використовуйте протинакипувач, додавши його у воду в бойлері згідно з інструкціями виробника. Він допоможе розчинити та видаляти накип. 

*   Якщо відкладення або накип занадто сильні, ви можете звернутися до професіонала з обслуговування водонагрівачів для очищення. 

**Заміна анода:** 

Якщо запах викликаний корозією, можливо, вам потрібно буде замінити анод, який захищає техніку від корозії. Залежно від моделі, вам, можливо, потрібно буде викликати фахівця для заміни. 

Пам'ятайте, що регулярне обслуговування та чищення бойлера може запобігти накопиченню накипу та зростання бактерій, що, у свою чергу, знизить ймовірність появи неприємних запахів. Дотримуйтесь рекомендацій виробника щодо обслуговування вашого приладу, щоб забезпечити його довгострокову та ефективну роботу.

Якщо у вас ще залишилися питання як почистити бойлер від накипу в домашніх умовах задавайте їх у коментарях.