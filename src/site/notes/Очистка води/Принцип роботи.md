---
{"title":"Untitled","dg-publish":true,"dg-metatags":null,"dg-home":null,"permalink":"/ochistka-vodi/princzip-roboti/","dgPassFrontmatter":true,"noteIcon":""}
---

Якісна та чиста вода, що придатна для пиття та приготування їжі, зараз доступна далеко не в кожній оселі. Вода з крана, яка подається через міський водогін, і вода яку отримують із власних свердловин, містить певні домішки – не всі з них корисні. Тому, все частіше споживачі шукають варіанти очищення води. Найефективнішою системою очищення на сьогодні це системи зі зворотним осмосом. Однак вибір фільтра для води зі зворотнім осмосом – справа не проста: не достатньо просто купити ту модель, яка підходить по бюджету чи габаритах. Тому далі про те, як вибрати осмос і як взагалі працює дана система.

![Один з виробників фільтрів зворотного осмосу - Екософт](https://teplosoft.com.ua/assets/images/Novi-statti/32-vubir-osmosy/povnuj-komplekt-zvorotnogo-osmosy.jpeg)

Часто недосвідчені користувачі шукають відповідь на питання: як вибрати фільтр зі зворотнім осмосом? Проте таке формулювання – неточне. За зворотній осмос відповідає лише одна деталь – спеціальна мембрана, натомість вся установка складається із цілої низки фільтрів, кожен з яких відповідає за відсіювання певного виду забруднення. Для того, щоб зрозуміти, як це працює – треба ознайомитися з ключовими елементами системи та їхнім принципом роботи.

Ми вже зазначили, що основним елементом системи є напівпроникна мембрана, яка і відповідає за зворотній осмос на молекулярному рівні, однак і перед нею, і після є інші етапи очистки. Така система складається з :

1. Префільтрів – фільтрів попередньої очистки води, розміщених перед мембраною. Вони обов’язково включають механічне очищення від мулу, піску, бруду, іржі, а також фільтр для очищення від хлору (якщо систему використовують для загального водогону). Оскільки склад води в різних джерелах відрізняються, можуть знадобитися додаткові фільтри від інших домішок, їх необхідність визначають фахівці компанії Теплософт на етапі підбору обладнання.

2. Постфільтрів, які встановлюють після мембрани. Зазвичай, це вугільний фільтр, який коригує смак води.

3. Мінералізатора – не менш важливого елемента системи. Саме завдяки ньому вода має приємний смак та оптимальний вміст мінералів. Після проходження через мембрану ми отримуємо майже ідеальну очищену воду без домішок – близьку до дистильованої. Існує думка, що така очищена рідина може бути шкідливою для людини. Крім того, її смак – дуже прісний. Мінералізатор усуває такі недоліки і збагачує воду необхідними мінералами.

![Мінералізатор, мембрана і інші фільтра](https://teplosoft.com.ua/assets/images/Novi-statti/32-vubir-osmosy/komplect-filtra.jpeg)

**УВАГА!** Для якісної і правильної роботи системи всі фільтруючі картриджі, мінералізатор та мембрана потребують регулярної заміни. Зазвичай, картриджі замінюють 1 раз на 4-6 місяців, мінералізатор – кожні півроку, а мембрану – 1 раз на рік. Але ці терміни є умовними і залежать від складу води.

Перед тим, як вибрати фільтр зворотного осмосу, треба зробити лабораторний аналіз води. Часто встановлення очисної системи для води проводять, коли здійснюють монтаж котельні, але зворотній осмос можна встановити коли завгодно, адже ця система розміщується на кухні, навіть коли вже провели [[Встановлення змішувача/Встановлення змішувача\|Встановлення змішувача]] на кухні та мийки – для забору води із системи водопостачання для зворотнього осмосу ставлять окремий забірний кран.

Зворотній осмос призначений для отримання чистої питної води з оптимальним мінеральним складом, тому основне місце монтажу є кухня. Систему монтують під мийкою чи в іншому місці, а її принцип роботи здійснюється за такою схемою:

*   Найперший етап-механічна очистка – фільтр відсіює великі часточки забруднень (мул, сміття, іржу), які можуть пошкодити наступні в ланцюгу складові.
*   Вугільний префільтр відсіює хлор та хлорорганічні сполуки.
*   Напівпроникна мембрана, на яку вода надходить після кількох рівнів очистки, здатна утримувати до 99% усіх можливих домішок – вона пропускає тільки молекули води та розчинені в ній гази.
*   Вугільний постфільтр очищає воду від розчинених газів, регулює рівень рН, покращує смак води.
*   Мінералізатор збагачує воду необхідними для організму людини мінералами, забезпечує приємний смак.

![Збагачення мінералами через мінералізатор](https://teplosoft.com.ua/assets/images/Novi-statti/32-vubir-osmosy/mineralizator.jpeg)

**ВАЖЛИВО!** Нормальне функціонування системи зворотного осмосу можливе за умови тиску в системі водопостачання – 2-6 атм. Перед тим, як вибрати систему зворотного осмосу, треба виміряти ці показники. Якщо тиск нижчий – необхідно встановлювати перед системою помпу для підвищення тиску, а якщо вищий – редуктор тиску.

![Ще один виробник осмосу](https://teplosoft.com.ua/assets/images/Novi-statti/32-vubir-osmosy/tup-osmosy.jpeg)

Принцип роботи фільтра зворотного осмосу полягає в послідовному очищенні води від різних видів домішок та оптимізації складу, який відповідатиме потребам людського організму. Встановлення системи потребує ретельного добору обладнання та кваліфікованого підходу, адже забезпечення чистою водою не менш важливе, ніж монтаж опалення чи інших систем для комфортного проживання в оселі.

## Принцип роботи мембрани зворотного осмосу

Систем очищення води є багато, тому важливо розуміти, чим саме фільтр з мембраною відрізняється від них і як він працює, а для цього слід знати, як влаштована мембрана зворотного осмосу. 

Напівпроникна мембрана складається із перфорованого сердечника, навколо якого розміщується кілька шарів пористого матеріалу. Особливість цього матеріалу полягає в тому, що вона пропускає молекули води тільки в одному напрямку (тому її називають «напівпроникна». Усі, навіть найдрібніші, домішки залишаються по ту сторону і не можуть потрапити знову в очищену воду. Такий сучасний метод очистки дозволяє очистити до 99% усіх забруднень.

![Будова мембрани фільтра зворотного осмосу](https://teplosoft.com.ua/assets/images/Novi-statti/32-vubir-osmosy/bydova-membranu.jpeg)