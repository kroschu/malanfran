---
{"title":"Опис процесу","dg-publish":true,"dg-metatags":null,"dg-home":null,"permalink":"/zamina-zamkiv/opis-proczesu/","dgPassFrontmatter":true,"noteIcon":""}
---


Заміна осердя (личинки) замка може знадобитися, в разі переїзду в нове житло, втрати власних ключів, спроби злому, або коли почав заїдати ключ чи просто з'явились сумніви в надійності запірного пристрою. В більшості випадків немає необхідності міняти замок повністю, лише серцевину.

Процес заміни осердя замка займає до 15 хвилин часу. Нижче ми розповімо, які бувають види запірних механізмів, та як поміняти замок в дверях.![](https://misto-dverey.com/uploads/images/img/st-1/1104-5.png)

## Заміна осердя замка 

На перший погляд, все виглядає зовсім просто. Однак на практиці можуть виникнути ситуації, що не дозволяють без додаткових зусиль самостійно здійснити ремонт. Звичайно, в разі Вам вдалось купити ідентичний аналог, тоді заміна осердя замка в дверях справді не виглядає складною. Проте, в деяких випадках необхідно знати не тільки з чого складається конкретний механізм, але й правильно зняти заміри осердя для придбання заміни.

Перш за все, щоб отримати розміри “секретної” деталі, що буде гарантувати вдалу купівлю замінника, перегляньте коротке відео за посиланням нижче. Найменша розбіжність в розмірах старої і нової деталі призведе до заїдання та швидкої поломки, навіть в разі придбання якісного осердя.


{% youtube "https://m.youtube.com/watch?v=gbpL81QYRjo&si=PdAooZNdmqyBiJD8", "Встановлення карнизу 1" %}

Весь процес роботи ілюструється на прикладі найпоширенішого циліндрового типу осердя. Перед тим, як розібрати дверний замок, знімаємо зовнішні накладки, якщо такі присутні, користуючись викруткою або шуруповертом. Виймаємо середину; не обов'язково витягувати весь замок, можна лише викрутити шуруп на його торці. Далі - витягуємо осердя з гнізда. Впевніться, що придбаний аналог чітко відповідає розмірам наявної деталі.

Після того як поміняли осердя замка, зафіксуйте його в гнізді та закріпіть шурупами. Перевірте роботу ключем: хід має бути безшумним та плавним.

## Заміна дверної ручки та цілого механізму

Частота використання дверних замкових конструкцій пришвидшує їх можливі поломки. Перед тим, як замінити замок на вхідних металевих дверях, не викликаючи майстра, треба знати як цей замок розібрати для встановлення причини поломки.

Виріб складається з:

*   циліндра (серединки)
*   захисної накладки
*   дверної ручки

В разі поломки ручки, можна замінити тільки її. Якщо проблема полягає у самому механізмі, то діємо наступним чином:

*   відсуваємо замкові ригелі
*   витягуємо серцевину
*   знімаємо броненакладки, засувки та дверну ручку
*   за допомогою викрутки виймаємо на торці кріпильні шурупи (2 або 4 шт)
*   виймаємо механізм та проводимо заміну

Фіксація нового замка проводиться у зворотному порядку.

### ![](https://misto-dverey.com/uploads/images/img/st-1/1104-4.png)Заміна осердя різних видів замків

Отже, осердя - це прихована частина замка, яка дозволяє прокручувати ключ лише у випадку повного співпадіння внутрішнього різьблення із “зубцями” на ключі.

Зазвичай заміна личинки замка необхідна в разі порушення рухливості пружних штифтів, які, власне, і формують «секрет». Коли в замкову щілину вставляється «свій» ключ, штифти приймають правильне положення і не перешкоджають прокручуванню циліндра. В разі втрати пружності однією з пружин, позбутися проблем з відкриттям або закриттям дверей допоможе тільки заміна згаданого елементу.

За принципом роботи всі замкові механізми схожі, тому, якщо Вас цікавить як поміняти замок на вхідних дверях чи міжкімнатних, в залізних (броньованих) дверях чи китайських - то це залежатиме від виду замка, а не дверей. Заміна личинки замка в металевих чи дерев'яних дверях проводиться за схожою методикою.

Також існують інші види запірних механізмів. Перед заміною дверного замка варто ознайомитись із його конструкцією. Отже, бувають:

*   циліндрові (популярний та надійний вид замка, який буває на ключ, півциліндричним або у вигляді шестерні; останній замінити самостійно доволі складно - краще це довірити досвідченим майстрам)
*   штифтові
*   дискові (складно знайти відповідник для заміни осердя, яка складається з поворотних дисків; легше змінити замок повністю)
*   хрестоподібні (легко “зламуються” хрестоподібною викруткою, то ж замінюється весь механізм одразу)
*   особливо складні  (це дорогі моделі, що купуються заради підвищеної безпеки, тому самотужки Ви навряд чи зможете їх замінити)

Як поміняти личинку вищезгаданих замків, то як було зазначено вище, в хрестоподібних механізмів це зробити доволі складно, простіше замінити дверний замок повністю. Те саме стосується і дискових елементів. Зі штифтових, які ремонтуються за принципом циліндрових, буває важче вийняти серцевину.

На малюнку показано принцип дії сувальдного механізму. Тут секретний елемент складається з кількох пластин, які разом утворюють певну фігуру.

Очевидно, що заміна певної частини виглядає досить проблематично, особливо коли йдеться про вітчизняного виробника. В імпортних механізмах передбачено перекодування, тобто можливість корегування секретної частини при допомозі нового ключа.

Дисковий тип складається із набору дисків всередині осердя, що формують візерунок, який збігається з зубцями на ключі. При поломці слід замінити механізм в цілому.

Рівень безпеки такого виробу залежить від кількості дисків та можливих положень пазів на бічних поверхнях. Даний вид не надто стійкий до механічних пошкоджень.
